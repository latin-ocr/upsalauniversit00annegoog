52 1655 frs konstitutiouer.

relegationis poenam incidisse; si noctu vel interdiu bombardam pul-
vere pyrio solum oneratam exploserit, carceris poena plectatur, bom-
barda rectori cedat.

24. Quicunque ultra horam nonam in caupona desederit aut
clamores nocturnos vel diurnos aliasve grassationes exercuerit se-
cundum peculiare academice institutum plectetur. Cauponarius post
nonam vinum vel cerevisiam vendens a magistratu urbano poena
secundum legem eandem afficietur.

25. Si qui deprehensi fuerint personati grassatores, qui noc-
turnos congressus cogunt vel iis intersunt, relegabuntur in perpetuum.

26. Gladium interdiu circumferre interdictum sit: qui eundern
tempore quocunque temere strinxerit, nisi aperta vi impetitus id
fecerit, illum amittet.

27. Qui duello conflixerit tam provocans, quam provocatus re-
legabitur. Quique alterum provocaverit, etiamsi non sequatur con·
flictuS, eadem poena plectetur. ¹

28. Nullius mores quisquam infamia notet, nec bonos et inno-
centes lictis criminibus, sycophanticis calumniis vel libellis famosis
laceret. In transgressores deprehensos, infami exclusione e tota
academiae societate et ab omni in patria officio prohibitione graviter.
animadvertetur.

29. Discant vero studiosi adolescentes, nec superbe vel arro-
ganter, nec nimis abjecte de se sentire deque praesenti reipublicae
statu, unde frequenter oriuntur de rebus variis querimouiae et la-
mentationes, exterarum rerum admiratio, desperatio de rebus et
actionibus praeclaris, magnum in reipublicae administratione impedi-
mentum. Quae omnia educatione et informatione corrigenda sunt,
ut erigantur mature juvenum animi ad spem meliorem et praeclaras
actiones 3 ubi etiam singularis praeceptorum industria requiritur.

30. Studiosorum nemini ad exteras nationes et academias ire
licebit, nisi qui secundum vitae suae institutum necessariae eruditionis
partibuS, omnino vero cognitione articulorum fidei in symbolis et
confessione suecica ecclesiae locorumque theologicorum auctore in
academia recepto mediocriter instructus fuerit, profectuque suo pro-
fessoribus probatu, testimonium rectoris et decanorum infrequenti
senatu recitatum impetraverit.

31. ln universum autem ab academica societate nemo, qui in
patria et cum primis dioecesibus promoveri cupit, absque academia
rectoris testimonio discedet.

 

